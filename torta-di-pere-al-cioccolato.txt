Torta di pere al cioccolato


Ingredienti:

800 gr di pere,
200 gr di farina 00
80 g. di burro,
50 gr di cacao amaro,
180 gr di zucchero, 
3 uova,
1 bustina di lievito vanigliato,
la scorza grattugiata di un limone non trattato,
qualche cucchiaio di gocce di cioccolato,
1\2 cucchiaino di cannella in polvere,
1 pizzico di sale,
mezzo bicchiere di latte.


Preparazione:

Per cominciare, sbucciare le pere e tagliarle a fette abbastanza sottili, mettendone da parte una piccola quantità per guarnire la torta.
Lavorare in un recipiente le uova con lo zucchero, il burro sciolto a bagnomaria,il latte, ed un pizzico di sale.
Setacciare nel recipiente le farine, il lievito ed il cacao, amalgamando delicatamente con una paletta di legno fino ad ottenere un impasto cremoso.
Unire la cannella e la scorza del limone grattugiato.
Aggiungere le fettine di pera al composto, mescolando con molta cautela affinchè non si rompano.
Foderare lo stampo a cerniera con della carta da forno e versarvi l’impasto, livellandolo con la paletta. Cospargere con qualche cucchiaio di gocce di cioccolata, quindi guarnire con le fettine di pera messe da parte.
Cuocere la torta in forno preriscaldato a 180° per 40 min. circa e lasciarla freddare nel forno.
